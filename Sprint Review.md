#Sprint Review

Då applikationens första tester klarats av och verkar fungera precis som den ska så anser jag att
målen för vad applikationen ska uppfylla har nåtts. Ett test återstår vilket är att visa upp den
inför redovisning för att där se om de kan hitta eventuella fel eller förbättringar som bör göras.
Hittils har inget i kraven(product backlog) ändrats utan det har hållt en stadig kurs. En stor 
överraskning var att jag var bättre på C# än jag trodde. Då det var några månader sedan jag senast
programmerade i C# så hade jag lagt in god tid för mig att programmera men även lära sig syntaxen
igen, något som kan vara extremt tidskrävande vilket vägde in i beslutet att lägga på lite extra
tid inför varje uppgift.


Trots att det gick betydligt fortare att implementera många av dessa funktioner så var det några
saker som jag själv tänkte var mer tidskrävande än jag mindes, exempelvis att implementera en 
class i C# med set- & getfunktioner m.m. Men efter ett tag när man väl kommit in i syntaxen igen
så gick det väldigt snabbt och smidigt och jag kunde därmed få en fungerande applikation, som 
möjligtvis fortfarande behöver justeringar, men det är inget som borde ta mer tid än projektets
planerade tid.

Några saker som underlättade arbetet var nog att jag hade rätt prioriteringar i vad som skulle
implementeras först, exempelvis att jag började med menyn och kunde arbeta in funktionerna i menyn
när det väl var dags för en viss funktion att implementeras i programmet. Vad som även underlättade
var att jag lade ner mycket tid på en och samma dag och kunde därmed fokusera klart och tydligt på
att endast programmera och jag kände själv att jag fick en bättre bild över vad programmet innehöll,
vad som var kvar att göra men även en bättre uppfattning om ungefärlig tid för att göra vissa funktioner. 
